- La società che ci è stata assegnata è il perfetto esempio di società che non si impegna nel fornire informazioni approfondite ai suoi stakeholders. Non fidatevi ciecamente del sito della società che vi viene assegnata! La società che ci è stata assegnata ha scritto una pagina relativa alla storia abbastanza lontana dalla realtà, condannando a damnatio memoriae i precedenti proprietari della società. La società è nata nel 1998 e i proprietari attuali sono subentrati nel 2013, la storia parla di un'esperienza che è nata negli anni 60: in sostanza i proprietari attuali hanno fuso la loro storia familiare con quella della società, cancellando la parte dei vecchi proprietari.
- Le nostre fonti principali sono state i bilanci recenti (che siamo stati costretti a leggere in larga parte per ricostruire la storia recente), articoli di giornale (vicende giudiziarie) e sito web.archive.org (per quanto riguarda le origini della società, affrontate brevemente nella storia). Questo progetto è forse il primo momento utile della triennale dove venite educati all'uso delle fonti, in particolare all'importanza di distinguere ciò che è vostro da ciò che non è vostro (non segnalare la paternità di certo materiale significa attribuirla a se stessi).
- La professoressa fa molto caso ai piccoli dettagli: la grafica deve essere in sintonia con la "palette" (colori) che rappresenta la società, le diapositive devono essere essenziali (nè vuote, nè fitte), la persona deve poter capire in ogni momento a che punto della presentazione si trova (indice nella parte inferiore delle diapositive). Prendete la cosa molto seriamente: è un esercizio in previsione della tesi di laurea.
- La professoressa non conosce i dettagli precisi di ogni società che vi assegna (salvo alcune eccezioni), ma si accorge di quanto avete approfondito a livello di contenuto. Questo è l'elemento che può contribuire maggiormente al successo della vostra presentazione. Altro elemento fondamentale è la vostra capacità oratoria: la prof premia la parlantina nella parte di voto individuale.
